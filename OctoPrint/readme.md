## OctoPrint

[Octoprint](https://github.com/OctoPrint/OctoPrint)
### Kuvaus

OctoPrint on nopea verkkokäyttöliittymä 3D-tulostimelle. Se tarjoaa täyden etäohjauksen ja seurannan
mahdollisuuden, jotta voit hallita ja valvoa 3D-tulostinta ja tulostustehtäviä suoraan selaimellasi. Lisäksi OctoPrint
on yhteensopiva ja laajennettavissa liitännäisjärjestelmällä (plugin).


### Toimintaperiaate

OctoPrint asennetaan käyttäen Pythonin pip-pakettienhallintaa. Asennuksen jälkeen sen voi käynnistää
komentoriviltä octoprint-skriptillä. Palvelimen ollessa käynnissä, käyttäjä voi hallita ja valvoa 3D-tulostimen
toimintaa selaimen avulla. Tulostustehtäviä voi käynnistää, pysäyttää ja valvoa etänä. Käyttäjä voi joustavasti ottaa
käyttöön laajennuksia ja mukauttaa asetuksia oman tarpeensa mukaan.

### Missä OctoPrintiä käytetään

3D-tulostimen etähallinnan sovellukset tekevät 3D-tulostuksesta helpompaa, joustavampaa ja tehokkaampaa. Ne ovat 
erityisen hyödyllisiä harrastajille,
ammattilaisille ja koulutusympäristöissä.

### Lisenssi 

Octoprintilla on AGPL-3 lisenssi, joka pohjautuu perinteiseen GPL lisenssiin. Se on kuitenkin suunniteltu nimenomaan 
verkkosovelluksille. 

Lisenssi sallii siis ohjelmiston vapaan käytön, muokkauksen ja jakelun kaikissa projekteissa (myös kaupallisissa), 
Koodi ja kaikki muutokset pitää levittää samalla lisenssillä. 


### Projektin historia ja aktiivisuus

Projekti on perustettu vuonna 2011 ja sillä on tällä hetkellä 1,7 tuhatta erillistä forkkia ja noin 230 eri kehittäjää.  
Projektin päävastuussa on käyttäjä @foosel, joka työskentelee kokopäiväisesti projektin parissa. @foosel on tehnyt 
projektiin tähän mennessä 5 300 committia. 

Isompia päivityksiä projektiin on viimeaikoina tehty noin kerran kuukaudessa.

### Projektiin osallistuminen

Projektiin voi osallistua kuka vain asiasta kiinnostunut. Osallistua voi monella tavalla, ominaisuuksia kehittämällä, 
bugeja etsimällä tai vain osallistumalla keskusteluun projektin keskustelufoorumilla tai Discordissa.

Prokjektilla on tarkat ohjeet pull requesteille ja bugien raportoimiselle. Pull requestia tehdessä, tulee seurata
12 kohdan ohjetta ja toimia sen mukaan. Projektin GitHub sivustolla on bugien raportoinnille tarkoitettu lomake,
joka täytetään ja lähetetään. Mikäli on epävarma kuinka toimia, voi asiasta keskustella projektin keskustelufoorumilla.  
 
### Tekninen toteutus

Käytetyimmät kielet ovat Python, JavaScript ja G-code. OctoPrintia voi halutessaan ajaa Rasperry Pi:llä.
